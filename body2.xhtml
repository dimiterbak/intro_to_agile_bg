<?xml version="1.0" encoding="utf-8"?>
<!DOCTYPE html>
<html xml:lang="en" lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<meta charset="utf-8"/>
	<title>Въведение</title>
	<link type="text/css" rel="stylesheet" href="css/stylesheet.css"/>
</head>
<body>

<p class="titled-section-page-padding"><br /></p>
<div class="titled-section">
<h2 class="bordered-title" id="doc3">ВЪВЕДЕНИЕ</h2>
<p class="br"><br /></p>

<p>ЗАПОЧВАМЕ С ЕДНА история. Който я е чувал, ще му я припомним, а който не е се надяваме да му е интересна. Историята се казва “Култът към каргото” и е популяризирана от Нобеловият лауреат по физика Ричард Файнман [feynman_surely_1988] .</p>

<p>По време на Втората световна война на един тихоокеански остров, който дотогава имал слаб контакт със съвременния свят, американците построили бaза с летищe. </p>

<p>Изведнъж огромни количества храна, дрехи, инструменти и оборудване, каквито никога преди островитяните не били виждали, започнали да слизат от небето в магически летящи лодки, които ние бихме нарекли самолети. Всички тези неща местните жители нарекли с общото название “карго”. По някакъв начин островитяните се облагодетелствали от каргото - основно от храната и материалите. После войната свършила, самолетите спрели да кацат и нямало повече карго!</p>

<p>Местните хора решили, че каргото им липсва и пожелали да го върнат обратно. Но как да го направят? </p>
<p class="br"><br /></p>

<p>Островците били забелязали, че точно преди пристигането на самолетите с каргото чужденците извършвали сложни ритуали, използвайки магически предмети, които ние бихме нарекли инсрументи за насочване по пистата. Напълно ясно било, че тези предмети призовали небесните духове, които съответно донасяли каргото. Местните жители вярвали, че ако създадат достатъчно добра имитация на летище, то самолетите с карго отново ще започнат да идват. За целта поправили пистата, възстановили кулата за управление на полетите, даже изработили сламени макети на самолети за да привлекат истинските самолети с каргото. Вечер палили сигнални огньове покрай пистата, имитирали действията на диспечерите. и зачакали самолетите с каргото да започнат отново да кацат.</p>

<p>За тяхно голямо учудване нищо от очакваното не се случило. Самолетите с карго не дошли.</p>
<p class="br"><br /></p>

<p>Историята с култа към каргото е метафора за придържането към повърхностните, външни характеристики на някакъв метод, съчетано с невежество относно <em>как</em> и <em>защо</em> този метод всъщност работи. В случая, островитяните вярвали, че самолетите пак ще започнат да идват ако се копират всички елементи на организацията около пристигането на каргото - пистата, диспечерите, сигналните огньове, но всъщност не разбирали <em>как</em> и най-важното <em>защо</em> са идвали самолетите.</p>
<p class="br"><br /></p>

<p>Разликата между вяра и разбиране е, че вярата не се нуждае от доказателства. Не става въпрос дали има доказателства. Просто доказателства не са необходими! </p>

<p>За групата вярващи името на вярата става марка: Шест Сигма, Лийн, Скръм, Канбан. Обикновенно вярващите формират култ, срещат се и се обединяват в общности на практикуващи.,Организират конференции, гледат се един друг в очите и потвърждават, че техният избор на култ е наистина добър, и че знанието на общността им е по-надеждно от всичко отвън.</p>

<p>Сред членовете има специално подмножество: свещениците, които разбират издълбоко същността на вярата и водят останалите. Те са тези, чието съществуване зависи от съществуването на култа и съответно те стават най-горещите му защитници.</p>

<p>Предимството на култа е, че дава книга с универсални рецепти за постигане на определени цели, и така прави по-лесно за една организация да започне промяна, да отвори вратата за нещо ново и да получи бързо одобрение, като се закачи за утвърдена общност..</p>

<p>Недостатъкът е, че такава сляпа вяра ни пречи да разберем контекста, в който съществуваме и работим. Ако рецептата не съответства на околната среда, тогава хората вместо да отчетат уникалността на собствения си контекст се мъчат да го променят така, че да пасне на рецептата. И това създава напрежение с околната среда.</p>
<p class="br"><br /></p>

<p>Първата цел на тази книга е да покаже, че зад Agile стои огромен обем научни познания, приципи и прозрения, които трябва да бъдат разбрани и осмислени, за да се използват успешно гъвкавите методи. Така вместо сляпото копиране на практики и церемонии ще можете да използвате един прагматичен подход стъпил на научни основи. Подход основан на съвременните достижения на естествените науки, който позволява да разберем дали дадена рецепта е приложима в определен контекст, доколко е приложима и как точно да се приложи за да може да постигнем успех. Подход, който изисква от нас да видим какво казват естествените науки и след това да го приложим. Това се нарича практика базирана на теория.</p>

<p>Втарата цел на книгата е да ви даде обща прдстава за съвременните Agile методи като Scrum и Kanban, заедно с научна аргументация защо те ряботят, в какви ситуации работят, с идеята да можете да ползвате всяка една в подходящият момент. Има безброй методи, но принципите са малко. Човекът, който разбира принципите, може успешно да подбере кои методи да използва. Човекът, който прилага методи без са разбира принципите, със сигурност ще има проблеми.</p>
</div>

</body>
</html>
