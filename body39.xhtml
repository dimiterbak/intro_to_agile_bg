<?xml version="1.0" encoding="utf-8"?>
<!DOCTYPE html>
<html xml:lang="en" lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<meta charset="utf-8"/>
	<title>Следствия от социалната концепция за фирмата</title>
	<link type="text/css" rel="stylesheet" href="css/stylesheet.css"/>
</head>
<body>

<p class="titled-section-page-padding"><br /></p>
<div class="titled-section">
<h2 class="bordered-title" id="doc40">СЛЕДСТВИЯ ОТ СОЦИАЛНАТА КОНЦЕПЦИЯ ЗА ФИРМАТА</h2>
<p class="br"><br /></p>

<p>ПРЕДСТАВЯНЕТО НА ЕДНА социална система очевидно зависи от индивидуалното представяне на нейните части..Най-важният аспект от индивидуалното представяне на всяка една част е как тя взаимодейства със другите части за да повлияе положително върху представянето на системата като цяло.</p>

<p>Тук е мястото да припомним мисълта на Ръсел Акоф, който казва, че поведението на една система не е сбор от поведението на компонентите и, ами е функция на взаимодействията им[ackoff_systems_1994].</p>

<p>Деминг от своя страна твърди, че над 95% от производителността на една система зависи от начина по който тя е организирана. Останалите 5% от производителността на организацията зависят от индивидуалната производителност на хората в нея.</p>

<p>Питър Шолтс допълва Деминга твърдейки, че усилията за подобряване прпизводителността на една организация трябва да се съсредоточат върху промяна на нейните подсистеми, процеси и методи, а не върху отделните служители. Тези неща управляват какво - взаимодействието между елементите на системата. Тоест трябва да се фокусираме върху взаимодействията в една организация. Усилията, насочени към подобряване на вниманието, отношението към работата, скоростта на работа и т.н., на отделните работници - без да се променят подсистемите, процесите и методите - представляват стратегия с ниска възвращаемост и незначителни краткосрочни резултати [scholtes_leaders_1997].</p>
<p class="br"><br /></p>

<p>Следователно ефективното управление на социални системи трябва да се фокусира върху взаимодействието между частите, а не върху техните индивидуални действия.</p>

<p>Всичко това е казана отдавна, още в 20-ти век. Дори и в момента тази мисъл е еретична зз бизнеса. Не сте ли съгласни?</p>

<p>Масово се приема, че ако искаме една организация за да произвежда повече, то всеки един трябва да работи повече.</p>

<p>Аз ви предлагам да споделим мисълта на Шолтс защото всичко по-нататък в книгата се основава на нея.</p>
<p class="br"><br /></p>

<p>Дали една система увеличава или намялява разнообразието от поведение достъпно на частите и зависи от това как е организирана.</p>

<p>Организацията на една социална система може да повлияе на частите в две посоки: да увеличи или да намали разнообразието на възмможното им поведение, което те могат да изпълнят; изборите които могат да направят; действията, които може да предприемат; ценностите, които може да споделят; методите, които може да изпозлват; целите, които може да преследват; функциите, които може да изпълняват. Една централизирана авторитарна организация в обшият случай намалява разнообразието достъпно за тези под върха. Една демократична организация на социална система увеличава разнообразието.</p>
<p class="br"><br /></p>

<p>Една социална система организирана като механична система по дефиниция ограничава действията на частите си. Ефективността на машината зависи от това частите и да правят постоянно само предвидими неща. Частите на машината нямат избор. Това е поведение, което ние асоциираме с бюрокрациите.</p>

<p>Една социална система организирана като организъм дава по-голяма свобода на действие на частите си. Тази свобода обаче не се отнася за функциите на отделните части, а само до начина, по който функциите се изпълняват. С други думи не могат да сменят функцците си. Например, в телата ни сърцето може да работи с различно темпо, но не може да не изпомпва кръв.</p>

<p>Следователно във фирма органнизирана като организъм на всички нива се задават цели и норми, но на служителите е позволено да си избират начина на постигането им.</p>
<p class="br"><br /></p>

<p>Синергията представлява увеличаване на ценността на отделните части от една социална система получено от тяхното участие в нея т.е. от взаимодействието им с другите и части. Това очевидно може да се получи само ако частите могат да направят заедно неща, които сами не биха могли. С други думи: синергията изисква увеличаване на разнообразието достъпно на частите на системата.</p>

<p>Следователно за да разберем поведението на социалните системи ние трябва да изучаваме взаимодействията между частите им както и взаимодействията им с по-големи съдържащи ги системи.</p>
<p class="br"><br /></p>

<p>Фирма, концептуализирана като социална система трябва едновременно да служи на целите на системата, на целта на самата система и на целите на по-голямата съдържаща я система. Това означава, че социалните системи трябва да са така организирани, че да увеличават разнообразието на цели и средства достъпни до техните части и до системите, които ги съдържат.</p>
<p class="br"><br /></p>
<p class="br"><br /></p>
<p class="br"><br /></p>
</div>

</body>
</html>
