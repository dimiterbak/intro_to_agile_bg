<?xml version="1.0" encoding="utf-8"?>
<!DOCTYPE html>
<html xml:lang="en" lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<meta charset="utf-8"/>
	<title>Ограниение на системното мислене</title>
	<link type="text/css" rel="stylesheet" href="css/stylesheet.css"/>
</head>
<body>

<p class="titled-section-page-padding"><br /></p>
<div class="titled-section">
<h2 class="bordered-title" id="doc49">ОГРАНИЕНИЕ НА СИСТЕМНОТО МИСЛЕНЕ</h2>
<p class="br"><br /></p>

<p>СИСТЕМНОТО МИСЛЕНЕ СЕ опитва да намери най-оптималния начин за преминаване от текущото състояние на системата към желано бъдещо състояние. </p>

<p>За да се приложи системното мислене изисква две неща:</p>

<p>• целта на системата да бъде ясно определена и споделена от всичките и елементи.</p>

<p>• да се постигне обективна представа за причинно-следствените връзки в системата, така че да може да се изгради модел на системата и с негова помощ да се препоръча оптимално постигане на конкретните цели. Модела не е задължително да е математически – може да наподобява машина или жив организъм. </p>
<p class="br"><br /></p>
<p class="br"><br /></p>

<p>Системното мислене постигна пробив в решаването на проблемите на реалния свят. В много случаи то предлага най-подходящия начин на действие. Сериозни критики, обаче, са отправени към ограниченията му.</p>
<p class="br"><br /></p>
<p class="br"><br /></p>

<p>Първото ограничение на системното мислене е предположението, че системите могат да бъдат моделирани. Реалността пред която днешните мениджъри са изправени е толкова комплексна и променяща се, че е невъзможно да се определи точно кои елементи допринасят за дадена проблемна ситуация, да се определят взаимодействията между тях и да се изчисли влиянието им във вид, който ще ги направи удобни за моделиране.</p>

<p>Решението е да се идентифицират онези ключови механизми или структури, които управляват поведението на елементите или на подсистемите и, следователно, са от основно значение за поведението на системата.</p>

<p>Този “структурен” подход ни позволява да определим, на по-дълбоко ниво, какво не е наред с настоящото функциониране на системата и да се научим как да се манипулира ключови характеристики на дизайна и, така че системата да може да оцелее и да бъде ефективна, като в течение на времето непрекъснато се саморегулира, самоорганизира, и приспособява към вътрешно и външно създадена турбулентност [8].</p>

<p>Този подход е представен от методите “Системна динамика”, “Организационна кибернетика”, “Теория на ограниченията” и “Изчислителна комплексна теория”.</p>

<p>При метода системна динамика, ключовите механизми са взаимодействията между положителни и отрицателни обратни връзки, които заедно с ефекта на “забавяне” водят до появата на “архетипи” на поведение на системата, които са кодифицирани като &quot;закони на петата дисциплина&quot; или “системни архетипи” [28]. </p>

<p>При метода на организационната кибернетика ключовите механизми са кибернетичните закони, които могат да бъдат получени от концепциите за черна кутия, обратна връзка и разнообразие например във Viable system model (VSM) [29]. </p>

<p>При „Теория на ограниченията“ (ТОС) ключовите структури са ограниченията или тесните места на системата [30]. Ограниченията могат да са физически или процедурни. Основните предположения на ТОС са:</p>

<p>• Всяка организация има цел.</p>

<p>• Във всяка организация има почти винаги само едно нещо, което има смисъл да се подобрява;</p>

<p>• Главното ограничение е това, което най-много пречи за постигането на целта.</p>

<p>Основният метод на ТОС се нарича “Пет фокусиращи стъпки”:</p>

<p>1. Идентифицираме ограничението.</p>

<p>2. Извличаме максимума от ограничението.</p>

<p>3. Подчиняваме всичко останало в системата на т.2.</p>

<p>4. Отстраняваме първопричината за ограничението.</p>

<p>5. Връщаме се на т.1 и не позволяваме на инерцията да стане истинското ограничение!</p>
<p class="br"><br /></p>

<p>Теорията на изчислителната комплексност произхожда от природните науки и е разработена основно в института Санта Фе в САЩ. Тя намира приложение в различни области, като астрономия, геология, физиология, икономика, компютърно изкуство и музика. При изчислителната комплексност ключовите структури са “странни атрактори” и променливите, които трябва да бъдат нагласени, за да се гарантира, че системата е в състояние на “ръба на хаоса”. </p>
<p class="br"><br /></p>

<p>Второто ограничение на системното мислене, е че не е в състояние да се справи задоволително когото срещне множество възприятия на реалността. Системното мислене изисква, целта на системата да бъде известна или установена преди синтеза да може да започне.</p>

<p>Много често постигането на съгласувани общи цели често лежи в основата на проблема, който трябва да бъде решен. Различните заинтересовани страни имат различни мнения за естеството и за истинските цели на системата, с която те са ангажирани.</p>

<p>В отговор на това са разработени редица подходи известни под името “меко системно мислене”. Мекото системно мислене загърбва идеята, че е възможно да се предположи съществуването на лесно разпознаваеми, съгласувани общи цели. Това се разглежда като едновременно невъзможно и нежелано след като в системата съществуват множество различни ценности, убеждения и интереси. Вместо това, вниманието трябва да бъде насочено към гарантирането на достатъчно съгласуване между различните и понякога противоречиви виждания за света, за да може да бъдат създадени временни коалиции в подкрепа на конкретни промени. Решението е да се постави субективността в центъра, като се работи с различни виждания за света. Мекото системно мислене подчертава изключителното значение на ценности, убеждения и философии. Основният интерес е в опознаване на културата и политиката на организациите, за да се види какви промени са възможни и за получаването на ангажимент от страна на участниците за договорените начини на действие.</p>

<p>Примери за това са “Методология на меки системи” [31] и “Интерактивно планиране” [32].</p>
<p class="br"><br /></p>
<p class="br"><br /></p>
</div>

</body>
</html>
