<?xml version="1.0" encoding="utf-8"?>
<!DOCTYPE html>
<html xml:lang="en" lang="en" xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<meta charset="utf-8"/>
	<title>Поуката</title>
	<link type="text/css" rel="stylesheet" href="css/stylesheet.css"/>
</head>
<body>

<p class="titled-section-page-padding"><br /></p>
<div class="titled-section">
<h2 class="bordered-title" id="doc59">ПОУКАТА</h2>
<p class="br"><br /></p>

<p>ПОУКАТА ОТ ТРИТЕ истории е, че ако не разбираме защо дадено нещо работи, не бива да се опитваме на сляпо да го копираме. </p>
<p class="br"><br /></p>

<p>Управленски подход, който разчита на копирането на казуси т.е. успешни примери от практиката на други организации, много зависи от разбирането на контекста, от който са били извадени съответните казуси. Съответно колкото по-настойчиви са твърденията за наличие на причинно-следствени връзки, толкова по-голяма е вероятността да объркаме корелация със закономерност. </p>

<p>Фундаменталната опасност при метода, който разчита на копирането на успешни примери от практиката на други организации, е объркването на корелация със закономерност. Ако имаме корелация не означава, че задължително имаме причинно-следствена връзка. Глупаво е да повтаряме въпроса „как“ да копираме дадена успешна практика, когато не сме наясно с въпроса „защо“ всъщност е проработила. Вместо това нашият подход трябва да е: ако наблюдаваме нещо, което ни изглежда полезно, то трябва да разберем „защо“ работи и чак след това можем да го копираме и прилагаме . Това се нарича практика, базирана на теория. Грешка би било ако вземем един успешен пример от практиката на други организации и се опитаме да го копираме без да разбираме „защо“ е проработил.</p>
<p class="br"><br /></p>

<p>Популярните бизнес книги дори не се тревожат за това – при тях корелацията е от три казуса, избрани според изводите, които авторите искат да наложат на читателите. Всички популярни книги по мениджмънт разглеждат едни и същи водещи компании. Което при всички положения би трябвало да предизвика нашите подозрения, защото ако едни и същи компании се използват в подкрепа на конкурентни управленски теории, то… </p>
<p class="br"><br /></p>

<p>Нека обобщим. </p>

<p>Когато говорим за комплексни системи, ние имаме предвид системи, които имат склонности и тенденции, но не и линейна причинност или каузалност. Затова миналото няма да се повтори освен по случайност. Това означава, че започваме да приемаме онова, което се нарича практика базирана на теория. Въпросите, на които ще отговорим са: коя е науката за системите, коя е науката за човешкото познание, коя е науката за човешките взаимодействия? Това ни дава теоретична основа, на базата на която можем да практикуваме. В по-проста форма: ако знаем „защо“ нещо работи, можем да копираме „какво“-то работи. Ако се опитваме да копираме „какво“ без да знаем „защо“, то имаме проблем. Защото контекстът може да се е променил и ние може да се шокираме. Ние работим със системи, които по своето естество са непредсказуеми, но които все пак можем да управляваме. </p>
</div>

</body>
</html>
